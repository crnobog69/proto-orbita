---
title: "5 | Квазар"
pubDate: "2024-12-15T00:13:59+01:00"
excerpt: "Квази-стеларни радио извори"
---

**Квазар** (скраћеница од „Квази-стеларни радио извори“) је космолошки извор електромагнетног зрачења, укључујући светлост, који показује веома велики црвени помак. Међу научницима влада општа сагласност да је велики црвени помак квазара резултат Хабловог закона. Из тога следи да су квазари и веома удаљени од нас. Да би их уопште могли опазити на толикој удаљености, енергија зрачења квазара морала би да буде далеко већа од енергије зрачења скоро сваког од познатих космичких објеката, са изузетком релативно кратко живећих супернова и експлозија гама зрачења. Они би у ствари требало да зраче енергију која је једнака зрачењу које израче заједно стотину обичних галаксија.
